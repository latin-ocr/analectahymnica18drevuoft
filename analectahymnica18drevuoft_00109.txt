—106-

2. In qua daemonibus
libamina ferre paratur,
Ut veniant omnes,
cito mandat per regiones.

3. Adsunt gentiles
mixtim Christique fideles
Caesaris ad jussum
malesanum perficiendum.

Responsoria.

R 1.Nobilis et pulchra
prudens Katharina puella
Flagrat amore Dei,
spernit vaga gaudia mundi,
V. Cui rex carne pater
fuerat reginaque mater.

2. Martyrium sitiens,
libamina Caesaris horrens
Exclamat Christum,
praeterquemnilvenerandum,
V. Daemonibus plena
sunt haec, ait, idola, templa.

3.Haec quinquagenos
oratores superatos
Dirigit ad coelos
aurum velut igne probatos,
V. Efficiens testes
fidei, quos pertulit hostes.

In 2. Nocturno.

Antiph‹ mae.

1. Ecce dies tristis
aderat plenusque doloris,
Quo Christi servos
jussit libare tyrannus.

2.Ecclesiae nati
moerentes et stupefacti
Auxilium Domini
poscunt super haec benedicti.

3. Fit sonus et clamor,
animalia muta trahuntur,
Vox diversa sonat,
urbs late tota resultat.

Responsoria.

1. O quam felices
per te, sanctissima, plures,
Quos jubet occidi
pro Christo turbidus hostis,

V. Cum duce Porphyrio

fit martyr Caesaris uxor.

2. Impius hanc Caesar
sisti jubet ante tribunal,
Hanc ut pervertat,
sicut draco vel leo certat,

V. Illa manet constans,

blanda nec aspera curans

3. Virgo flagellatur,
crucianda fame religatur,
Carcere clausa manet,
lux coelica fusa refulget,
Fraglat odor, dulces
cantant coeli agmina laudes ;

V. Sponsus amat sponsam,

salvator visitat illam.

Prosella.

Cantant coeli milites
collaudantes virginem3
Atque, ne deficiat,
roborantes martyrem.
Illa tuta
manens carnificem
Nec poenas ex-
horret nec Caesarem,
Sed laeta Domino
persolvit laudes.

In 3. Nocturn o.
Antiphonae.

1. Processit virgo
Christo comitante patrono,

Adfuit et turba,
sapientum fronte superba.

2. Haec Christum Dominum

firmaverat esse sequendum,
Illi falsorum

contra simulacra deorum.

