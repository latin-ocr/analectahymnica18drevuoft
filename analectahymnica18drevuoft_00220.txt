—217—

In 2. Νο cturno.
Antiphonae.

. Nos, medice orbis,

A nexu solve mortis
Et sis hic hospes
Terendo fortiter hostes.

. Salva, defende, protege,
Salutum nostrarum medice,
Quos, pie sator optime,
Tuo redime sanguine.

. Esto nobis semper, archangele v.

Fidissime, sodalis unice,
Quo nos ad patris gratiam
Ovantes ducas inclitam.

Responsoria.

. Hujus Tobis suffragio

Lumen sumpsit in Domino,
Quem ejus medicina

Sanavit virtus divina.

. Esse videbatur, quod non erat,
Et non esse, quod erat.

. Nos, Raphael archangele,
Tuo sacro defende munimine,
Ut Deo vivamus libere,

. Ad coelos virtus divina

Tua ducat medicina.

. Tuo freti munimine,
Nostrarum salutum medice,
Nos a mortis solve laqueo
Sacrae medicinae merito,

. Alis tuis protege,

Quo signati simus in aethere.

In 3. N octurno.
Antiphonae.

. Nos, pervigil medice,
Custodi, Raphael‚ assidue,
Quo cum sanctis vivere
Possimus cuncti inclite.

. Leviathan gurgitibus

Nos sacris trahe precibus
Atque supernis

Conjunge coetibus.

3. Tuo medicamine

contritionem admone,
Ut angelico munimine
Convivamus in aethere.

Responsoria.

. O vitae gemma inclita,

Virtute salva nos uranica,
Quatenus coelesti solio
Angelorum simus jubilo,
Cum ipsis cantantes gloriam
Deo patri hymnidicam.

. Hic sordes hominum

Prece tergit precaminum
Et ut athleta fortissimus
Depellit hostem longius,

. Leviathan gurgitibus

Tuos trahe precibus.

. Te nunc precamur, archangele,

Vocibus nostris annue,
Precatus tui adjuvent,
Ne nos reatus maculent,

. Acceptis votis supplicum

Pectus medere languidum.

In Laudibus

Antiphonae.

. Missus est angelus Raphael‚

Nostrae salutis medicus,
Ad Tobiam, Dei famulum,
Sacris actibus assiduum.

. Quam virtus divina

Ejus sanavit medicina,
Nam ejus medicamine
Est luci datus libere.

. . Hujus Tobias suffragio

Uxorem duxit tripudio,
Munimine angelico,
Legum juris titulo.

