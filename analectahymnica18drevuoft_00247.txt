— 244-—

Responsoria.

1. O martyr eximie,
decus speciale,
Quem ornat justitiae
superhumerale,
Fac nos [tecum] scandere
regnum aeternale,
V. Protege subsidiis,
Quod reples miseriis
Corpus hoc mortale.
2. Hortum colens vir beatus
insitum arboribus,

Quem nec hiems neque gelu

spoliabat fructibus,
Sibi victum acquirebat
propriis laboribus.

V. Intus ferens Christi crucem,

Sequebatur pium ducem
Paupertatis gressibus,

3. Impudica mulier
dum [se] Syrenei
Objicit adspectibus,
se non credit ei
Sanctus, sed hanc repulit
zelo verbi Dei.
V. Novum Joseph exhibet
illi vir insignis,
Quem in igne positum
non exurit ignis,

111 3. Nocturno.

Antiphonae.

1. Gonfidit in Domino,
cui se totum dedit,
Nec minis nec gladio
sed nec morti cedit.

2. Domine, qui habitas,
quo mors non ascendit,
Fac nos illic scandere,
quo martyr ascendit.

3. In virtute Domini
sanctus gloriatur
Atque desiderio
suo non fraudatur.

Responsoria.

1. Cultus fide,
fulgens eloquio,
Sic Trajano
respondit impio:
Colo Christum,
alium nescio.

V. Praeses iram concipit

Et punire praecipit
Virum Dei gladio.

2. Inclinato capite

ictum ferientis
Cupit vir cum gaudio
et invictae mentis,
Sed murmur non resonat
aut vox renitentis.

V. Cursu felicissimae

vitae consummato
111 sinu recipitur
Abrahae beato.

3. Salve, miles summi regis
et cohaeres gloriae,
In hac valle lacrimarum,
mortis et miseriae
Nos tuere tua prece
certantes in acie.

V. Jesu bone,

per sancti merita
Nos a trina
morte resuscita.

Ι n L a u d i b u s.
Antiphonae.

1. Dominus regnavit,
qui suum famulum
Exaltat coelitus
nunc et in saeculum.
2. Jubilate summo regi,
Cujus jugo, cujus legi
Subdi martyr voluit.

3. Deus, Deus meuS,

Te solum sitivit
Martyr Syreneus,
Qui dolum nescivit.

