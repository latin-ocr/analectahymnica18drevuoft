--241Β

3. Rex per hoc consilium
Quaesito sic filio
Tandem vidit filium,

Quem Dei consilio
Abbas sanctus clericum
Fecerat de laico;
Amans quippe laicum
Plus gaudet de clerico.
V. Rex videns puerulum
Gaudet de miraculo
Et plus hoc miraculum
Gaudet de puerulo.

In 2. Nooturno.
Ant-iphonae.

1. Rex pater abbati
dat terram pro prece nati,
Pcr quem sectatus
fuit abbatem galeatus.

2. At puer insignis
psalmis psallebat et hymnis
Ordine condigniS,
ut divinus docet ignis.

3. Naturae dotes
animi virtute maritans
Praeditus ingenio,
corpore pulcher erat.

Responsoria.

1. Patris post obitus
Jacob est ad sceptra petitus,
His insignitus
Est patris honore potitus,
V. Anglorum gentem
rexit sanctusque regentem
Frater ad ingentem
formavit ad inclita mentem.

2. Rex populum, regem
populi Sulinus habebat,
Et regi frater
regem regnare docebat,
V. Sulinus populum,
clerum regemque regebat.

D r ev e s ‚ Historiae rhythmicae. 111.

3. Regis uxor viduata
In Sulinum inflammatur
Et in eum inflammata
Ratione viduatur,
Patri prius copulata
Fratri quaerit maritari,
Ut sic male maritata
Male possit copulari,
V. Quod dum sanctus exsecratur,
Dolet uxor refutata,
Et quo magis refutatur,
Magis ardet exsecrata.

In 3. Nocturno.
Antiphonae.

1. Angelus edocuit
fratreS‚ in honore Mariae
Virginis ecclesiam
confabricare novam.

2. Signavere Iocum
rutilans pendensque columna
Aurea de coelo,
grandis et albus aper.

3. Sic Dominus Domini
matrem docuit venerari,

Quam J'ubet in terris
coeli dominam celebrari.

Responsoria.

1. Non expleto crimine
Furit ferox femina
Et de more feminae
Pronior ad crimina
Fratres de coenobio
Trahit ad martyrium,
V. Ut fratrum martyrio
Destruat coenobium.

2. Fugit sanctus sanae mentis
Non amentem sed amentis
Amicam nequitiae
Et exponit se tormentis,
Navem mari, vitam, ventis,
Cuncta Dei gratiae,
V. Fratres linquens in lamentis
Ratis vectus armamentis
Fugit fines Angliae.

