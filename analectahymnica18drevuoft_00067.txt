,(54-

In 1. Nocturno.
Antiphonae.

. Vir bene fundatus,
in lege Dei meditatus,
Lignum fructiferum
conscendit ad ardua rerum.

2. Ardua sunt, celeri
Christum sermone fateri
Et plus quam gentes
hunc formidare frementes.

3, Vir, cui susceptor
Dominus fit, gloria, rector,
Despicit iratos
tribulantes multiplicatos.

Responsoria.

1. Cum Domino carum
genus olim Christicolarum
Sacrilegi reges
ad iniquas cogere leges
Arderent, caedes
excepit Gallica sedes3
V. Haec peccatorum
via consiliumque malorum.

2. Crispinus praeses
coepit lustrare Viennam,
Sanctis tormenta
·ibimetque parando gehen-
nam.
X. Reges jusserunt
ita, qui frustra fremuerunt.

3. Dum plerosque mori
facit indulgetque furori,
Ferreolus Christi
Crispino proditur isti,
Extra non, intus
gladii munimine cinctus;
V. Intus erat Christus
susceptor, gloria, virtus.

In 2. Nocturn ο.
AntIphonae.

1. Ferreolus fultus
divini lumine vultus
Sacra Deo cara
cordis mactavit in ara.

2. Larga voluntatis

divinae praestita dona
Ferreolo scutum
prius, inde fuere corona

3. Mirandus DominuS,

qui servo regia donat
ornamenta suo,
quem gloria honorque coro-
nat.

Responsoria.

1. Praesidis imperio
tortores inde beatum
Carcerc Ferreolum
ferro claudunt oneratum,

V. Sed Deus intravit,

qui sanctum mirificavit.

2. Ut biduo facto
tenebras aurora removit,
Sanctus erat liber
resolutaque vincula novit,

V. Mane videns recolit,

quod rex Deus impia nolit.

3. Dum custos dormit
ad carceris ostia lente,
Vir sacer accedit
sentitque patere repente‚
Disponit fugere
scriptura praecipiente,

V. Cum Domini cuique

mirabile nomen. ubique.

In 3. Nocturno.
Anfiphonae.

1. Vir cavet in Domino
confidens, ne sibi mittant
Perfidiae virus,
qui rectos corde sagittant.
2. Vir, qui justa facit
maculosaque crimina nescit,
Atria sancta petens
in sancto monte quiescit.

3. A Domino vitam
petiit, tribuitque petitam,
Dans lumen verum
per saecula longa dierum.

