-240-

91. De sancto Sulino.

In 1. vesperis.

R. Non onus est sed honor
summi vir honorus honoriS,
Sic inhonorus homo
non honor est sed onus3
Hic et honoris onus
onerisque recepit honorem,
V. Nunc in honore manens
nescit honoris onus.

Prosa.

Hunc Gimmarus evocavit
De mundi ludibrio,
Evocatum educavit
Diligenti studio,
Consecratum commendavit
Sancta conversatio,
Hunc virtutum declaravit
Frequens exhibitio.
Ejus pater rex donavit
Terram monasterio,
Quam sequendo peragravit
Gravatus pro filio.
Frater ejm, dum regnavit
Sulini consilio,
Regnum bene gubernavit
Et ejus auxilio.
Sed Sulinus exsulavit,
De cujus exsilio
Gratulanter exsultavit
Alotensis regio,
Redonensem decoravit
Ejus depositio.

Ad Magnificat.

A. Vocibus almisonis

et cordibus ad bona pronis
Exsultet RedoniS,

Urbs bona, plena bonis.
Tanti laetare

patris festum celebrare,
Nec dedignare

carmina mille dare.

Ad Matutinum.

Invitatorium.

Christo concinite,
Christum laudare venite,
Qui dedit eremitae
Sulino gaudia vitae.

In 1. Nocturno.

Antiphonae.

. Sulinus regum

claro de sanguine clarus,
Moribus et vita
clarior ipse fuit.

. Colludens paribus

purus puer ut puerorum
Venia colludit,
desinit esse puer.

Î¹. Nam puer ille senis

mandata senemque secutus
Deseruit pueros
et puerile forum.

Responsoria.

. De patre rege satus,

regis nutritus in aula,
Regales epulas

regius ille puer
Pro Christo nihili

pendens Christumque secutus
Deseruit patriam

deseruitque patrem,

V. De summo factus

humilis, de divite pauper.

2. Hunc periisse ratus

subito multis comitatus
Rex pater iratus

cingitur ense latus,
Festinans properat,

ut eum per devia quaerat,

V. Qui non, ut sperat,

inveniendus erat.

