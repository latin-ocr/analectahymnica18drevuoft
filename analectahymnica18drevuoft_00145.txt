— 142 —-
53. De Tribus Mariis.

In 1. Vesperis.
Ad Magnjfieat.

. Magna fecisti, Domine,
Humilitati virginis,
Matris filii hominis

Sine hominis semine,
Cujus sorores geminae,
Sui consortes nominis,
Consortes sunt et luminis
In celso coeli culmine.

Ad Matutinum.

Invitatorium.

Unum Deum in trinitate
Fideliter adoremus

Et, sacras tres sorores

Sub eJ‘usdem nominis unitate
Devote collaudemus.

In 1. No cturno.
Antiphonae.

. Lunam et stellas dicimus
Esse tres sorores,

Per quas humanos novimus
Illustrari mores.

. Sponsus coeli sibi sacrarium

Fecit corpus Mariae virginis,

Cui sorores ejusdem nominis
Duae datae sunt in solatium.

. Haec sacra generatio
Christum noverat quaerere,

Quae a crucis patibulo
Nesciebat discedere.

Responsoria.

. Ad laudem sororum trium,
Quibus est nomen Maria,
ln unitate cordium
Vocum psalle concordia
Cum suavi melodia,
. Decet namque consortium
Dulce sororum dulcium
Dulci coli memoria.

2. Felix Anna, felices filias

Genuit tres nomine Marias:
Prima parit Christum,
secunda Jacobumque mino-
rem
Et ,Ioseph justum
peperit, cum Simone Judam,
Tertia majorem
Jacobum volucremque Jo-
hannem.

. Prima, tulit

fortiorem hominum
Et secunda
pulsores criminum.

. De Joachim est Maria

Sanctae prolis primitia,
De Cleopha est alia
Et de Salome tertia,

. Anna namque connubia

Trium sortita est tria.

In 2. No cturno.
Antiphonae.

. Ο quam honoratissimae

Sunt in coelesti curia,
Quae ejus sunt tam proximae,
Qui regna dat coelestia.

. Jesus matri suae pium

Dedit adJ'uvamen
Per sororum felicium
Sanctum consolamen.

. Dei laudabilis

Est virgo civitas,
Quam venerabilis
Vallat proximitas.

Responsoria.

. Mulieres multae secutae

Erant J esum a Gallilaea
Ministrantes ei,

. Inter quas erat Maria,

Mater Jacobi et Joseph,
Et mater filiorum
Zebedaei.

