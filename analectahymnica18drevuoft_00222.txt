â€”219-

Ecce crux et lancea,
Clavus, corona spinea,
Arma regis gloriae
Tibi commendantur,
Omnes terrae populi,
Laudent auctorem saeculi,
' Per quem tantis gratiae
Signis gloriantur.

Ad Matutinum.

Invitatorium.

Regi, qui regit omnia,
Christo confiteamur,

Sacra quus insignia
Redempti veneramur.

In 1. Nocturno.
Antiphonae.

1. Reges ut vasa figuli
In fine confringentur,
Qui summi regis aemuli
Crucem non reverentur.

2. Adversus Dei filium
Multi insurrexerunt,
Et nocentes innoxium
Cruorem effuderunt.

3. Beati, quorum oculi
Praesentes contemplantur,
Quae tot terrarum populi
Absentes venerantur.

Responsoria.

1. Lux, ecce, fulget hodie
Magnae solemnitatis,
Laudum litentur hostiae
In ara puritatis,
Ne tantae dona gratiae
Auferantur ingrati53
V. Lacte psallant ecclesiae
Laudantes regem gloriae
Pro donis sibi datis.

2. Iu Phase quod praecipitur
Moyses immolare,
Sub agni typo creditur
Lex Christum designare,

Cujus sanguis effunditur
In Phase salutare.
V. Hoc aspersus non laeditur,
Nam ad eum non sinitur
Percussor penetrare.

3. GhrIStus in patris vinea
Pro nobis vapulavit,
Dum fructum gens erronea
Petitum denegavit,
Insontis latus lancea
Crudelis perforavit.
V. Felix est cuspis ferrea,
Qua confossus a framea
Fideles liberavit.

In 2. Nocturno.

Antiphonae.

1. Catenae, qua gens impia
Ligavit salvatorem,
Devotum cum laetitia

Impendamus honorem.

2. In tua, Jesu, requie
Nos tecum gaudeamus,
Cujus pannos infantiae
In terris honoramus.
3. Ex Christi tacta facie
Tabella consecrata
Habetur reverentiae
Christicolis collata.

Responsoria.

1. Aeterni tabernaculi
Rex et redemptor saeculi
Vilescit insensatis,
Indutum forma servuli
Spinis coronant aemuli
Dominum majestatis,
V. Haerent in carne stimuli,
spinarum sordes populi
Fert liber a peccatis.

2. Amici crucis, plaudite,
Qui crucem profitemini
Salutis instrumentum,
Trophea crucis pangite,
Per crucem datur homini
Victoriae crementum.

