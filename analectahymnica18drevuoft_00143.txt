—140—

Ad Matutinum.

Invitatorium.

Regem laudantes,

regi jubilemus ovantes,
Qui Margaretam

transvexit in aethera laetam.

In 1. N octurno.
Antiphonae.

. Margareta colens
Christi mirabile nomen,
Virgo fide redolens
mundanum respuit omen.

. Haec est virgo sacra,

quae contempsit simulacra,
Cui plus est grata

Domini lex immaculata.

. Haec mundo corde
vixit, quia caruit sorde,
Post vitae cursum
penetravit aethera sursum.

Responsoria.

. Lux fulget celebris,

qua Margareta puella
De mundi tenebris

oritur coelo nova stella,
Gaudens ante Deum

duplicavit ab hoste trophae-

um3

. Vocibus hinc crebris
resonet sexus muliebris
. Virgo Deo grata,

generosa stirpe creata,
Christi lege pater

cujus caret et sua mater,
. Quos, quia gentiles,
fugit et reputat quasi viles.
. Carnis spurcitias

ob Christi spernit amorem,
Mundi delicias

renuit, decus atque decorem,
. Haec contemplatur
coelestia nec satiatur.

In 2. Noc turno.
Antiphonae.

1. Justiae cultrix
et nequitiae fuit ultrix,
Nunc Christo juncta,
quia prae consortibus uncta.

2. Torrens flumineus

hodie nos laetificavit,
Sponsus quippe Deus
sponsam sibi sanctificavit.

3. Haec est fundata

constanter et aedificata,
Mal-tyrio fortis
superat discrimina mortis.

Responsoria.

1. Ex Asia veniens

partes petit Antiochenas
Olybrius, cupiens
sanctis infligere poenas,

V. Nequitiae testis,

fidei saevissima pestis.

2. Virgo fide stabilis
a praeside non superatur,
Nec sua mens fragilis,
dum caeditur et cruciatur,

V. In poenis orat,

et sanguis membra colorat.

3. Carceris a parte

saliens draco daemonis arte,
Distinctus more

vario varioque colore,
Mox rapit ancillam,

Christi crux liberat illam.

V. Freta crucis signo

servatur ab hoste maligno,
Tunc alvo caesa
crepuit non v‘irgine laesa.

In 3. Nocturno.
Antiphonae.

1. Laudibus exsultet
polus omnis, terra resultet,

Turba puellarum
congaudeat et dominarum.

