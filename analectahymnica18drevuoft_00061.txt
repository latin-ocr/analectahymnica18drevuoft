-- 58.-

19. De sancto Elzeario.

In 1. Vesperis.
Antiphonae.

1. A dextris sedet gloriae,

Nam a dextris justitiae
Sedit vita mortali,
Virgam virtutis explicat

Et nationes ,iudicat
Concussans caput mali.

. Justorum in consilio
Dulcique contubernio

Et congregatione
Mandata dat fidelia,
Dum salutis utilia

Jubet Christi sermone.

. Dispergens dans pauperibus

Pietatis visceribus
Commodans miseretur,

Disponens se judicio,

Cum recta generatio
Christi benedicetur.

. Elzearium nobilem

Respexit Deus humilem
111 terra conversantem,

collocans cum principibus,

Choris quoque coelestibus
In gloria laetantem.

.. Laudant gentes et populi,

Illustres magis saeculi,
Qui manet in aeternum,

Clarum sequentes comitem

Per sanctitatis tramitem
Ad bravium supernum.

Ad Mag-nificat.

. Proles digna Provinciae,
Stirps generosa comitum,
Princeps summae clementiae,
Decus et honor militum,

Elzeari beate,
Exora, dari veniae
Nobis et vitae meritum
Tandemque fructum gloriae
Post hujus vitae transitum
In coeli claritate.

V.

Ad Matutinum.

1nvitatorium.

Regem laudantes omnium
In psalmis jubilemuS,

In quo et Elzearium
Voce magnificemus.

In 1. Nocturno.

Antiphonae.

. Beatus vir consilium

Devitat impiorum,
Piorum fert vestigium
Sequens viam justorum.

Adversus Christum Domini
Plangit conventionem,

Qui vitam dedit homini
Per suam passionem.

. Voce clamat ad Dominum

In morte dormiturus,
Post vultum plenum luminum
Monstrat resurrecturus.

Responsoria.

Puer beatus cingitur
Ad carnem chorda dura
Adolescensque sequitur
Sermonum Christi Jura
Familiamque traditur
Pia formasse cura,
Per quam Deus extollitur
Et proximus diligitur
Intentione pura.

Carnis horrens delicias
Cilicio vestitur,

Corpus sentit angustias
Amictus, dum sopitur,

Sic et per abstinentias
J ejuniis nutritur.

Jocos sprevit et nuptias

Et saeculi blanditias,
Dum Christi crux ambitur.

